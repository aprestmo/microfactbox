<!DOCTYPE html>
<html lang="nb-NO">
  <head>
    <meta charset="utf-8" />
    <title>Mikrofaktaboks | DN</title>
    <link rel="stylesheet" href="styles.css" />
    <script type="module" src="app.js"></script>
  </head>
  <body>
    <!-- https://www.dn.no/innlegg/okonomi/formuesskatt/politikk/innlegg-formuesskatt-med-hoyt-bunnfradrag-ma-til/2-1-1098371 -->
    <header>
      <a href="https://www.dn.no/">DN</a>
    </header>
    <main>
      <header>
        <label for="">Innlegg</label>
        <!-- span? -->
        <h1>Formuesskatt med høyt bunnfradrag må til</h1>
        <h2>
          Det er riktig at formuesskatten kan gjøre det vanskeligere å overleve
          for familiebedrifter med lav lønnsomhet. Med lavere inntektsskatt
          kunne også lønnsmottagere overlatt mer til sine arvinger.
        </h2>
        <dl>
          <dt>Publisert:</dt>
          <dd><time datetime="2021-11-15T11:04:00Z">15.11.21 – 11.04</time></dd>

          <dt>Oppdatert:</dt>
          <dd><time datetime="2021-11-15T11:59:00Z">15.11.21 – 11.59</time></dd>
        </dl>

        <span>
          Av Øyvind Thomassen,<br />
          førsteamanuensis ved Institutt for foretaksøkonomi, Norges
          Handelshøyskole
        </span>
      </header>
      <p>
        <p>I <a href="https://www.dn.no/innlegg/skatt/formuesskatt/shipping/innlegg-tilhorighet-og-langsiktighet-betyr-noe-ogsa-for-verdiskapingen/2-1-1097637">DN 13. november kommenterer Simone Møkste</a>r min påstand om at <a href="https://www.dn.no/kronikk/skatt/formuesskatt/statsbudsjettet-2022/kronikk-formuesskatten-er-ingen-gave-til-utenlandske-investorer/2-1-1096069">gode prosjekter i større bedrifter alltid kan finne ekstern finansiering</a>, selv om eieren må betale <mark>formuesskatt</mark>.</p>
      </p>
      <p>Hun ser imidlertid ut til å ha misforstått poenget mitt, når hun som motargument påpeker at hennes eget selskap «forblir i en bransje selv om andre investeringer på kort sikt kan fremstå som mer attraktive», og sier at «det blir svært teoretisk å anta at en investor til enhver tid vil flytte seg etter de mest lønnsomme investeringene».</p>
      <p>Det jeg skrev, var ikke at Salmar eller Simon Møkster Shipping stadig leter etter prosjekter i andre bransjer, men at det alltid vil finnes eksterne investorer som er villige til å hjelpe Salmar eller Simon Møkster Shipping med finansiering av lønnsomme prosjekter.</p>
      <p>Møkster ser ellers ut til å mene at ekstern finansiering ikke er relevant for familiebedrifter, som «vokser langsommere enn andre eierformer og «bygger stein på stein» for å beholde styring og kontrollen», og dessuten: «At de gode prosjektene finner finansiering, blir ofte ren teori for familiebedrifter – som av natur er opptatt av å bevare kontroll og eierskap i familien».</p>
      <p>Men annet sted i innlegget sitt sier hun at hennes ligningsformue på 140 millioner kroner ikke reflekterer det store ansvaret hun har, blant annet for 2,5 milliarder kroner i gjeld i selskapet hun eier sammen med sine søsken.</p>
      <p>Denne gjelden på 2,5 milliarder er nettopp et eksempel på ekstern finansiering.</p>
      <p>Familieselskaper står selvsagt fritt til å ikke låne penger i banken, men som Møksters eget selskap illustrerer, er det ikke i seg selv uvanlig eller problematisk å gjøre det.</p>
      <p>Ellers snakker Møkster også om mer sentimentale aspekter: «Drivkraften hos mange eiere er å gi videre til neste generasjon mer enn de selv arvet. Ikke fordi verdien i seg selv er styrende, men fordi eierne sammen og over tid har bygget en kultur og identitet som er viktig.»</p>
      <p>Jeg har stor forståelse for dette synspunktet. Og det er riktig at for en familiebedrift med lav lønnsomhet, kan formuesskatten gjøre det vanskeligere å overleve.</p>
      <p>Men en lønnsmottager trenger også langt høyere inntekt for å starte et eget foretak eller kjøpe en villa med eplehage – eller et stort landsted hvor barn og barnebarn kan utfolde seg og som de etter hvert arve – enn om hun slapp å betale inntektsskatt.</p>
      <p>Slik hindrer inntektsskatt middelklassefamilier i å bygge sin egen kultur og identitet over tid og i å gi videre til neste generasjon mer enn de selv arvet.</p>
      <p>De 0,1 prosent med høyest inntekt betaler mellom ni og 17 prosent skatt av inntekt, og den øverste prosenten i inntektsfordelingen 22 prosent, slik Rolf Aaberge og medforfattere i SSB har påpekt.</p>
      <p>Her er selskapsskatt regnet med som skatt, og overskudd i selskap regnet med som inntekt, men ikke urealiserte kapitalgevinster. Regner vi med urealisert verdistigning av selskaper, som står for en stor del av de rikestes formuesøkning, er skatteprosenten langt lavere.</p>
      <p>En formuesskatt med et høyt bunnfradrag er derfor nødvendig for at de rikeste skal betale like mye skatt som alle andre.</p>
    </main>
    <footer></footer>
  </body>
</html>
