<!DOCTYPE html>
<html lang="nb-NO">
  <head>
    <meta charset="utf-8" />
    <meta name="viewport" content="width=device-width, initial-scale=1.0">
    <title>Tid for Oljefondet 2.0: Et nytt fond, i klimaets tjeneste | DN</title>
    <link
      rel="stylesheet"
      href="https://www.dn.no/staticprojects/assets/fonts/guardian/css/fonts.css"
      type="text/css"
    />
    <link rel="stylesheet" href="css/main.css" />
    <link
      rel="canonical"
      href="https://www.dn.no/innlegg/energi/klima/olje-og-gass/innlegg-tid-for-oljefondet-20-et-nytt-fond-i-klimaets-tjeneste/2-1-1095365"
    />
  </head>
  <body class="show-none">
    <header class="site-header">
      <a href="https://www.dn.no/">
        <img src="svg/dn.svg" alt="DN" width="57">
      </a>
    </header>
    <article class="story">
      <header class="story__header flow">
        <div class="story__meta">
          <span class="story__label">Oljefondet</span>
          <dl class="story__published">
            <div class="">
              <dt>Publisert:</dt>
              <dd>
                <time datetime="2021-11-15T11:04:00Z"
                  >15.11.21 &ndash; 11.04</time
                >
              </dd>
            </div>
            <div>
              <dt>Oppdatert:</dt>
              <dd>
                <time datetime="2021-11-15T11:59:00Z">11.59</time>
              </dd>
            </div>
          </dl>
        </div>

        <div class="story__intro flow">
          <h1 class="story__title">
            Tid for Oljefondet 2.0:<br />
            <strong>Et nytt fond, i klimaets tjeneste</strong>
          </h1>
          <h2 class="story__lead">
            Vi bør anse Oljefondet som «fulltegnet». Fremtidig superprofitt fra
            olje og gass bør settes i arbeid for klimaet, i et fond for
            klimatiltak i land som ikke klarer å nå Parismålene på egen hånd.
          </h2>
        </div>
        <figure class="story__media">
          <picture class="story__image">
            <img src="img/sverdrup.jpg" alt="" />
          </picture>
          <figcaption class="story__image-caption">
            Foto: Tommy Ellingsen
          </figcaption>
        </figure>
      </header>

      <main class="story__text flow">
        <div class="story__text-meta">
          <span class="story__authors">
            Auke Lont, Harald Norvik og Peter Mellbye
          </span>
  
          <div class="assistance">
            <span class="assistance__label">Hvor mye forklaring trenger du?</span>
            <div class="assistance__items">
              <label for="lots">
                <input type="radio" id="lots" name="level" value="lots" checked>
                Mye
              </label>
              
              <label for="some">
                <input type="radio" id="some" name="level" value="some">
                Litt
              </label>
              
              <label for="none">
                <input type="radio" id="none" name="level" value="none">
                Ingenting
              </label>
            </div>
          </div>
        </div>

        <p>
          <span>D</span>en siste tiden er det blitt trukket opp ulike
          fremtidsperspektiver for norsk petroleumsvirksomhet i lys av
          akselererende
          <mark>klimaendringer</mark>
          og internasjonale klimaavtaler. Ingen av disse er særlig lystige. Noen
          har til og med tatt til orde for å sette en sluttdato – i god tid før
          2050.
          <aside class="mfb">
            <dl>
              <div class="mfb__content">
                <dt class="mfb__definition">klimaendringer</dt>
                <dd class="mfb__explanation">Klimaendringer er endringer i hvor ofte ulike typer vær forekommer. Det kan være endring i middelverdier (gjennomsnitt) av temperatur, nedbør, vannføring (flom) eller vind. Det kan også være endringer i hvor ofte og intenst ekstremvær inntreffer. <a href="https://snl.no/klimaendringer" target="_blank">Les mer hos SNL.no</a></dd>
              </div>
            </dl>
          </aside>
        </p>
        <p>
          Det er en dårlig idé av minst to grunner. Å frata en hel næring
          meningen med arbeidet gjennom et pennestrøk, er uansvarlig – vi vil
          fortsatt trenge kompetente og motiverte medarbeidere i mange år
          fremover for å drifte våre oljeinstallasjoner på en forsvarlig måte.
        </p>
        <p>
          Dessuten fratas Norge en mulighet til å skape verdier som kan anvendes
          til energiomstilling i land som, i motsetning til oss, ikke har råd
          til å nå nullutslippsmålet i tide.
        </p>
        <p>
          Det som derimot kan settes en sluttdato for, er
          <mark data-assistance="some">Oljefondet</mark>. Eller mer nøyaktig, deler av innbetalingene
          til fondet.
          <aside class="mfb">
            <dl>
              <div class="mfb__content">
                <dt class="mfb__definition">Oljefondet</dt>
                <dd class="mfb__explanation">Statens pensjonsfond utland (SPU), populært kalt Oljefondet, ble opprettet i 1990 som et finanspolitisk instrument for å sikre langsiktige hensyn ved bruk av statens petroleumsinntekter. Midlene skal plasseres i utlandet. <a href="https://snl.no/Statens_pensjonsfond_utland" target="_blank">Les mer hos SNL.no</a></dd>
              </div>
            </dl>
          </aside>
        </p>
        <p>
          Norge har høstet store inntekter fra petroleumsvirksomheten i 50 år –
          fondet er nå «fulltegnet» og skal forvaltes videre på den samme trygge
          og svært kompetente måten og i henhold til de samme krav til bærekraft
          og etikk som har gjort det til verdens beste pensjonsfond. Det vil
          sikre våre pensjoner og flere <mark  data-assistance="some">statsbudsjetter</mark> fremover, vi har tjent
          nok på oljen, nå skal vi omstille oss. Eller?
          <aside class="mfb">
            <dl>
              <div class="mfb__content">
                <dt class="mfb__definition">statsbudsjett</dt>
                <dd class="mfb__explanation">Et statsbudsjett er et overslag over statens inntekter og utgifter i en kommende periode, vanligvis ett år. <a href="https://snl.no/statsbudsjett" target="_blank">Les mer hos SNL.no</a></dd>
              </div>
            </dl>
          </aside>
        </p>
        <p>
          Norge har siden 1969 produsert nær 20 milliarder fat olje. Uavhengig
          av en sluttstrek for den norske petroleumsvirksomheten eller
          Oljefondet vil det, ifølge IEA, trengs anslagsvis 650 milliarder fat
          olje for å holde hjulene i gang frem til 2050 mens verden skal nå
          klimamålene. I samme perioden skal den globale årlige oljeproduksjonen
          reduseres med 75 prosent. (IEA 2021, NetZero by 2050).
        </p>
        <p>
          Det er ikke irrelevant for klimaet hvordan inntektene knyttet til
          denne oljen blir anvendt.
        </p>
        <p>
          <mark>Parisavtalen</mark> forplikter landene som kan nå utslippsmålene
          på egen hånd å bidra økonomisk og teknologisk til de land som ikke
          klarer det – det er indikert et årlig kapitalbehov på minst 100
          milliarder dollar frem mot 2050.
          <aside class="mfb">
            <dl>
              <div class="mfb__content">
                <dt class="mfb__definition">Parisavtalen</dt>
                <dd class="mfb__explanation">Parisavtalen er en internasjonal avtale om klimapolitikk. Den ble vedtatt som en juridisk forpliktende avtale under rammeavtalen Klimakonvensjonen på klimatoppmøtet i Paris 12. desember 2015 (COP21). Praktisk talt alle FNs medlemsland har sluttet seg til avtalen. <a href="https://snl.no/Parisavtalen" target="_blank">Les mer hos SNL.no</a></dd>
              </div>
            </dl>
          </aside>
        </p>
        <p>
          Som blant annet Indias utspill i Glasgow viser, er denne delen av
          avtalen ikke fulgt opp selv om finanssektoren definitivt har kommet
          sterkere på banen i klimakampen gjennom etableringen av Glasgow
          Financial Alliance for Net Zero.
        </p>
        <p>
          I dette perspektivet bør det etableres «Oljefondet 2.0». Et fond som,
          istedenfor Oljefondet, kan ta imot særskatten – superprofitten – fra
          den norske petroleumsvirksomheten og sette den i arbeid for klimaet.
        </p>
        <p>
          Næringen bør fortsette å betale ordinær selskapsskatt og bidra til
          fellesskapet på lik linje med annen norsk virksomhet.
        </p>
        <p>
          Oljefondet 2.0 bør ha mandat til å bidra med kapital – lån,
          risikokapital, støtte – som kan dra i gang klimatiltak i land som ikke
          har økonomisk løfteevne til å gjennomføre tilpasningene som
          Parisavtalen krever. Norfund har nylig fått et lignende oppdrag å
          forvalte ti milliarder kroner.
        </p>
        <p>
          Andre organisasjonsmodeller kan tenkes, som Den europeiske
          investeringsbanken (<mark>EBRD</mark>), slik at likesinnede oljeprodusenter kan
          delta.
          <aside class="mfb">
            <dl>
              <div class="mfb__content">
                <dt class="mfb__definition">Den europeiske utviklingsbanken</dt>
                <dd class="mfb__explanation">Den europeiske utviklingsbanken (EBRD) er en mellomstatlig finansieringsinstitusjon opprettet i 1991 for å støtte overgangen fra kommunisme til markedsøkonomi i de tidligere kommuniststatene i Øst-Europa og Asia (Sovjetunionen og assosierte stater). <a href="https://snl.no/Den_europeiske_utviklingsbanken" target="_blank">Les mer hos SNL.no</a></dd>
              </div>
            </dl>
          </aside>
        </p>
        <p>
          Fortsatt norsk olje- og gassproduksjon kan dermed bli en katalysator
          for den globale energiomstillingen. Dette gir mening for de som jobber
          nå og kommer til å måtte jobbe i fremtiden i vår oljenæring,
          istedenfor å gå på autopilot mot nedstenging.
        </p>
        <p>
          Norge vil sette standarden for hvordan fremtidige petroleumsinntekter,
          som uomtvistelig kommer til å bli generert med eller uten Norge, skal
          brukes. Vi må skape et nytt perspektiv for en næring i solnedgang
          istedenfor å dømme den nord og ned.
        </p>
        <p>
          Forslaget innebærer en skjerming av dagens oljefond mot endring av
          investeringsstrategi og nye, «gode» formål, samtidig som det åpnes et
          nytt fond som skal bygges opp gjennom <mark data-assistance="some">øremerking</mark> av superprofitten fra
          fortsatt virksomhet og anvendes til klimatiltak i land som ikke klarer
          å nå Parismålene på egen hånd.
          <aside class="mfb">
            <dl>
              <div class="mfb__content">
                <dt class="mfb__definition">øremerkede tilskudd</dt>
                <dd class="mfb__explanation">Øremerkede tilskudd er økonomiske oppgjørsordninger der staten yter tilskudd til regionale helseforetak, fylkeskommuner eller kommuner for at disse skal yte nærmere spesifiserte tjenester overfor befolkningen. Øremerkede tilskudd kan være prisvridende eller prisnøytrale. <a href="https://sml.snl.no/%C3%B8remerkede_tilskudd" target="_blank">Les mer hos SNL.no</a></dd>
              </div>
            </dl>
          </aside>          
        </p>
        <p>
          Vi øremerker dermed deler av våre fremtidige petroleumsinntekter for å
          kunne fortsette virksomheten hjemme under uendrede rammebetingelser og
          innenfor Norges vedtatte klimapolitikk. Det er en bevisst øremerking
          til fordel for verden – noe mindre til velferdsstaten, noe mer til
          verden – ut fra at vi har større muligheter til å klare
          energiomstillingen enn de fleste andre land og at verden vil trenge
          betydelige mengder petroleum frem mot 2050.
        </p>
        <p>
          Statens handlingsrom reduseres noe. Det vil tvinge frem tilpasninger
          og <mark>omstilling</mark>, men vesentlig mindre enn i en situasjon hvor vi stenger
          virksomheten før tiden.
          <aside class="mfb">
            <dl>
              <div class="mfb__content">
                <dt class="mfb__definition">omstilling</dt>
                <dd class="mfb__explanation">Med omstilling menes den endringen i aktivitet som bedrifter, næringer og næringslivet som helhet må gjennomføre med jevne mellomrom for å kunne opprettholde og styrke konkurranseevne og beholde og øke antall arbeidsplasser. <a href="https://snl.no/omstilling_av_n%C3%A6ringslivet" target="_blank">Les mer hos SNL.no</a></dd>
              </div>
            </dl>
          </aside>
        </p>
        <p>
          Den norske oljebransjen blir nok ikke grønnere av at deler av de
          fremtidige inntekter skal brukes til energiomstillingen i andre land.
          Det er et spørsmål som håndteres gjennom rammebetingelser som settes
          gjennom oljepolitikken – hvor skal det letes, hva er et fornuftig
          investeringsnivå, skal plattformene elektrifiseres og annet.
        </p>
        <p>
          Vårt forslag tar derimot utgangspunkt i spørsmålet om hvordan
          superprofitten Norge vil tjene ved å fortsette å produsere olje og
          gass, skal anvendes til beste for verden, mens næringen fortsetter
          omstillingen mot 2050.
        </p>
        <footer class="story__footer">
          <a href="/">
            <svg xmlns="http://www.w3.org/2000/svg" fill="none" viewBox="0 0 14 8" width="14" height="8"><path fill="currentColor" d="M9.009 7.142c.618-1.276 1.195-2.232 1.733-2.87H0V3.017h10.742C10.204 2.38 9.627 1.423 9.01.148h1.046c1.255 1.455 2.57 2.53 3.945 3.228v.538c-1.375.677-2.69 1.753-3.945 3.228H9.009Z"/></svg>
            Tilbake til oversikten
          </a>
        </footer>
      </main>
    </article>
    <script src="js/main.es.js"></script>
  </body>
</html>
