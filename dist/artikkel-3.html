<!DOCTYPE html>
<html lang="nb-NO">
  <head>
    <meta charset="utf-8" />
    <meta name="viewport" content="width=device-width, initial-scale=1.0" />
    <title>
      Her snakker vi enten monstermarginer eller vekstpotensial Harry
      Potter-style | DN
    </title>
    <link
      rel="stylesheet"
      href="https://www.dn.no/staticprojects/assets/fonts/guardian/css/fonts.css"
      type="text/css"
    />
    <link rel="stylesheet" href="css/main.css" />
    <link
      rel="canonical"
      href="https://www.dn.no/innlegg/jus/arbeidsliv/vaksine/innlegg-ikke-utenkelig-at-vaksinenekt-er-oppsigelsesgrunn-selv-om-terskelen-er-hoy/2-1-1104899"
    />
  </head>
  <body class="show-none">
    <header class="site-header">
      <a href="https://www.dn.no/">
        <img src="svg/dn.svg" alt="DN" width="57" />
      </a>
    </header>
    <article class="story">
      <header class="story__header flow">
        <div class="story__meta">
          <span class="story__label">Arbeidsliv</span>
          <dl class="story__published">
            <div class="">
              <dt>Publisert:</dt>
              <dd>
                <time datetime="2021-11-25T11:11:37Z"
                  >25.11.21 &ndash; 11.37</time
                >
              </dd>
            </div>
            <div>
              <dt>Oppdatert:</dt>
              <dd>
                <time datetime="2021-25-15T12:15:00Z">12.15</time>
              </dd>
            </div>
          </dl>
        </div>

        <div class="story__intro flow">
          <h1 class="story__title">
            Ikke utenkelig at vaksinenekt er oppsigelsesgrunn, selv om terskelen
            er høy
          </h1>
          <h2 class="story__lead">
            Hva kan egentlig arbeidsgivere gjøre med uvaksinerte?
          </h2>
        </div>
        <picture class="story__image">
          <img src="img/lokale.jpg" alt="" />
        </picture>
      </header>

      <main class="story__text flow">
        <div class="story__text-meta">
          <span class="story__authors"> Ove A. Vanebo </span>

          <div class="assistance">
            <span class="assistance__label"
              >Hvor mye forklaring trenger du?</span
            >
            <div class="assistance__items">
              <label for="none">
                <input
                  type="radio"
                  id="none"
                  name="level"
                  value="none"
                  checked
                />
                Ingenting
              </label>

              <label for="some">
                <input type="radio" id="some" name="level" value="some" />
                Litt
              </label>

              <label for="lots">
                <input type="radio" id="lots" name="level" value="lots" />
                Mye
              </label>
            </div>
          </div>
        </div>

        <p>
          <span>K</span>orona-smittetallene er på vei oppover. I DN Magasinet
          20. november går avisen nærmere inn på utfordringene med arbeidstagere
          som ikke er vaksinerte. Flere arbeidslivseksperter uttrykker seg
          kritisk til situasjonen, men de går i mindre grad inn på hva
          arbeidsgiver kan gjøre på arbeidsplassen.
        </p>
        <p>
          I utgangspunktet kan ikke arbeidsgiver pålegge ansatte å ta vaksine.
          Vaksinering er et medisinsk inngrep, og det er utenfor arbeidsgivers
          styringsrett å pålegge ansatte dette. Det må derfor være hjemmel i lov
          eller forskrift for å ilegge vaksineplikt.
        </p>
        <p>
          I nærmere bestemte tilfeller kan departementet i forskrift fastsette
          at befolkningen eller deler av den skal ha plikt til å la seg
          vaksinere. Per i dag er det ikke fastsatt slik plikt.
        </p>
        <p>
          Enkelte arbeidsgivere prøver å bruke permittering som et virkemiddel,
          men det er et uegnet tiltak. Dette skyldes at permittering skal
          forankres i virksomhetens forhold, ikke i arbeidstagers forhold.
        </p>
        <p>
          Arbeidsgiver står likevel ikke uten virkemidler overfor ansatte som
          nekter å vaksinere seg.
        </p>
        <p>
          For det første kan arbeidsgiver pålegge ansatte sikkerhetstiltak for å
          begrense smitterisiko. Det henger sammen med arbeidsgivers plikt til å
          sikre et fullt forsvarlig arbeidsmiljø. Relevante tiltak kan for
          eksempel være pålegg om munnbind og regler om hygiene.
        </p>
        <p>
          For det annet vil arbeidsgiver ha et relativt stort handlingsrom til å
          styre den ansattes arbeidsdag for å redusere smitterisiko. I en
          situasjon med høy smitterisiko vil arbeidsgiver også ha en utvidet
          styringsrett. Det kan begrunnes med behovet for å beskytte andre
          personer.
        </p>
        <p>
          Selv om vaksinasjon er frivillig, skal ansatte medvirke til å redusere
          risiko.
        </p>
        <p>
          Nekter ansatte å ta imot vaksinering, i en situasjon hvor det kan
          redusere smitterisikoen, kan arbeidsgiveren etter forholdene nekte
          ansatte å utføre oppgaver.
        </p>
        <p>
          Arbeidsgiver må også kunne forflytte ansatte til å utføre andre og nye
          arbeidsoppgaver, og vil ha et større handlingsrom hvis endringen er
          midlertidig. Dette forutsetter at endringen er saklig, for eksempel
          hvis uvaksinerte på en eller annen måte medfører en særskilt ulempe
          eller risiko for arbeidsgiver.
        </p>
        <p>
          En problemstilling knytter seg til arbeidstagere som normalt reiser
          utenlands i arbeidet, men som ikke kan reise fordi de er uvaksinerte.
          Også ved reiser innad i Norge i forbindelse med arbeidet kan manglende
          vaksine være et problem. Det øker risikoen for at arbeidstager blir
          smittet, og at arbeidsgiver dermed påføres utgifter til
          karanteneopphold og annet.
        </p>
        <p>
          Jeg antar at arbeidsgiver også må kunne gripe inn om den ansatte
          tenker å reise i forbindelse med jobbvirksomhet, dersom den ansatte
          risikerer å havne i karantene på grunn av manglende vaksinering.
        </p>
        <p>
          Et mer krevende spørsmål, er om arbeidsgiver kan si opp ansatte som
          nekter å la seg vaksinere. I likhet med andre oppsigelsessituasjoner
          blir det et spørsmål om saklighet. Arbeidsgiver må ha tungtveiende
          grunner for oppsigelse, og oppsigelsen må ikke fremstå som urimelig
          etter en avveining av ulike interesser i saken.
        </p>
        <p>
          En oppsigelse kan ikke baseres på kun at en ansatt nekter å la seg
          vaksinere etter pålegg fra arbeidsgiver.
        </p>
        <p>
          Dette kan muligens stille seg annerledes dersom en ansatt har
          forpliktet seg til vaksinering gjennom for eksempel en avtale, men
          gyldigheten av en slik forpliktelse kan problematiseres.
        </p>
        <p>
          Det er likevel ikke utenkelig at vaksinemangel i enkelte situasjoner
          kan begrunne oppsigelse, selv om det vil være en høy terskel. Her vil
          det være relevant om arbeidsgivers interesser kan ivaretas på annen
          måte enn oppsigelse, som omplassering.
        </p>
        <p>
          Oppsigelse vil først og fremst være aktuelt hvis vaksinenekt i praksis
          vil medføre at den ansattes arbeidskraft ikke kan brukes på
          hensiktsmessig måte, slik arbeidsavtalen legger opp til.
          Forutsetningen er altså at ansatte ikke kan omdisponeres til annet
          arbeid. Trolig vil det være mest aktuelt for stillinger som krever mye
          kontakt med sårbare grupper, som helsepersonell.
        </p>
        <p>
          Jeg kjenner foreløpig ikke til tilfeller der noen har fått oppsigelse
          ved vaksinenekt, og foreløpig er det tryggest å prøve mildere tiltak.
          Oppsigelse kan likevel være et ris bak speilet i de mer ekstreme
          tilfellene – ikke minst når andre ansattes helse utsettes for fare.
        </p>
      </main>
    </article>
    <script src="js/main.es.js"></script>
  </body>
</html>
